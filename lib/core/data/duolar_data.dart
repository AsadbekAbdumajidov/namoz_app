class Duolar {
 static List duolar = [
    {
      "name": "Kirish",
      "manosi":
          """
Bismillahir rohmanir rohiym. Bandalariga zikr va duolar eshigini ochib qo'ygan Haq taologa Uning jaloliga yarasha hamdu sanolar bo'lsin! Ummatlariga zikr va duolarda namuna bo'lgan Rasulimiz va habibimiz Muhammad mustafoga salovotu durudlar bo'lsin! O'z dindoshlariga Qur'oni Karim va xadisi shariflardagi zikr va duolar haqidagi ta'limotlarni omonat ila naql qilgan sahobai kiromlarga Alloh taoloning roziligi bo'lsin! Alloh taolo:

«Ey iymon keltirganlar! Allohni ko'p zikr qilinglar! Va ertayu kech Uni poklab yod etinglar», degan. 
(«Ahzob» surasi, 41-42-oyatlar).

Allohni zikr qilish qalbni Unga bog'lash, U meni kuzatib turibdi, degan doimiy e'tiborda turish, Allohning buyruqlarini bir lahza ham esdan chiqarmay amalga oshirib borishdir. 

Ha, mo'minlarning Allohni ko'p zikr qilishlari matlub amaldir. Alloh ko'p zikr qilingandagina turli yolg'on, bo'hton, ig'vo, g'iybat, chaqimchilik kabi gunoh gap-so'zlar bizdan uzoqlashadi. Allohni ko'p zikr kilgan odamning kalbida behuda gaplarga, so'kinishlarga, kishiga obro' keltirmaydigan holatlarga joy qolmaydi. Allohni ko'p zikr qilgan odamning qalbida dunyoning, uning matohlarining zikriga joy qolmaydi. Allohni ko'p zikr qilgan odamning qalbida turli ko'ngilxushliklarga, inson zehnini chalg'ituvchi maishatlarga joy qolmaydi. 

Allohni ko'p zikr qilgan odamning qalbiga Allohning muhabbatidan boshqa muhabbat sig'maydi Allohni ko'p zikr qilgan odamning tiliga avvalo Allohning ismi jo bo'ladi. So'ngra bu muborak ism asta-sekin uning halqumiga, ko'ksiga va qalbiga yetib boradi. 

Bunday inson tili bilan Allohning ismini aytmasa ham, qalbi «Alloh, Alloh» deb turadi. Nihoyat, butun vujudi shu holatga yetadi. Ana shunda zokirlik maqomiga erishadi. Imom Ahmad ibn Hanbal rahmatullohi alayhi rivoyat qilgan hadisda quyidagilar aytiladi: «Rasulullohning huzurlariga ikki a'robiy keldi. 

Ulardan biri: «Ey Allohning Rasuli, eng yaxshi odam kim?» deb so'radi. Rasulullox, sollallohu alayhi vasallam: «Kimning umri uzoq bo'lib, amali yaxshi bo'lsa, o'sha», dedilar. 

Ikkinchisi esa: «Ey Allohning Rasuli, Islomning takliflari ko'paydi. Menga bir ishni amr qilingki, uni mahkam tutay», dedi. Rasululloh sollallohu alayhi vasallam: «Doimo tiling Allohning zikri ila ho'l bo'lsin», dedilar. Ha, Allohning zikrini ko'p qilish mo'min bandani oliy maqomlarga erishtiradi. Imom Buxoriy rivoyat qilgan hadisda Payg'ambarimiz sollallohu alayhi vasallam: «Robbingiz: «Modomiki, bandamning lablari Meni zikr etib qimirlar ekan, Men u bilan birgaman», deydi», deganlar. Imom Buxoriy rivoyat qilgan hadisi qudsiyda Payg'ambarimiz sollallohu alayhi vasallam: 

«Alloh, taolo «Kim Meni ichida zikr qilsa, Men ham uni ichimda zikr qilaman, kim Meni jamoat ichida zikr qilsa, Men ham uni uning jamoatidan yaxshiroq jamoat ichida zikr qilaman», deydi», deganlar. Alloh taolo yana:

«Bas, Meni eslang, sizni eslarman. Va Menga shukr qiling, kufr keltirmang», degan. («Baqara» surasi, 152-oyat).

Ushbu oyat o'zi qisqa bo'lishiga qaramay, olam - olam ma'nolarni o'z ichiga oladi. 
Alloh taolo O'zi yaratgan, hayot, rizq hamda boshqa kerakli narsalarni bergan bandalariga: «Meni eslangiz», demoqda. 

Xo'sh, Alloh bu ojiz bandalarining eslashiga muhtojmi? 
Yo'q U behojat Zot. Hamma muhtojlik bandalarda. Lekin bu amr bandalarga yaxshilik yetishi uchundir. Ular Allohni zikr qilishlari, eslashlari bilan Alloh taoloning ularni zikr qilishiga, eslashiga erishadilar. Ammo zikr bilan zikrning farqi bor, albatta. Hech narsaga arzimaydigan ojiz bandaning eslashi qayda-yu, olamlarning Parvardigori bo'lgan Alloh, taoloning eslashi qayda! 

Banda qanday, qachon va qaerda eslaydi? Alloh-chi? 
Imom Buxoriy Payg'ambarimiz sollallohu alayhi vasallamdan rivoyat qilgan hadisi qudsiyda 

Alloh taolo: «Ey odam bolasi! Agar Meni o'zing eslasang, Men ham seni O'zim eslayman, agar ko'pchilik ichida eslasang, Men seni farishtalar ichida eslayman», degan. «Va Menga shukr qiling, kufr qilmang». Shukr qilish ne'mat beruvchi Zotga maqtov so'zlarini aytish va ne'matni uni bergan Zotning roziligi uchun ishlatish bilan bo'ladi. Ammo tili bilan «Shukr», desa-yu, amali bilan Allohning aytganidan boshqani qilsa, kufroni ne'mat qilgan bo'ladi. Mo'min-musulmon kishi doimo Allohni zikr etib, Unga shukr qilgandagina ishi olg'a bosadi. Alloh taolo yana:


«Allohni ko'p zikr qilguvchi erkaklar va (Allohni ko'p) zikr qilguvchi ayollar - Alloh o'shalarga mag'firatni va ulug' ajrni tayyorlab ko'ygandir», degan. («Ahzob» surasi, 35-oyat).
Allohni ko'p zikr qilish barcha oliymaqom insoniy sifatlarning yuzaga kelishi va bardavom bo'lishi uchun asosiy omildir. Allohni ko'p zikr qilish har bir musulmon erkak va ayol uchun zaruriy amallardandir. Ibn Abu Hotim Abu Sa'iyd al-Xudriy roziyallohu anhudan rivoyat qilgan hadisi sharifda Rasululloh sollallohu alayhi vasallam: «Qachonki er kishi kechasi xotinini uyg'otsa va ikkovlari ikki rak'atdan namoz o'qisalar, o'sha kecha Allohni zikr qilgan erkaklardan va zokira ayollardan bo'ladilar», deganlar. Ha, zokirlik darajasi oliy martaba. Zokirlik maqomi oliy maqomdir. Har bir musulmon erkak zokirlik sifatini egallashi lozim. Har bir muslima zokira sifatiga ega bo'lishi kerak. «...Alloh o'shalarga mag'firatni va ulug' ajrni tayyorlab qo'ygandir». Ya'ni Alloh taolo bu dunyoda mazkur sifatlarga ega bo'lgan har bir erkak va har bir ayolning gunohlarini kechirishga tayyor, u dunyoda esa ajr qilib, jannatni shay etib qo'ygan. Yuqorida zikr etilgan oliymaqom sifatlar sohibi bo'lgan har bir mo'min va mo'mina Alloh taoloning har qanday amrini so'zsiz bajarishga doimo tayyor turadi. Alloh, taolo «Hadid» surasida:

«Iymon keltirganlar uchun Allohning zikriga va nozil bo'lgan haqqa qalblari yumshash, zikr, duolar, istig'for va tavba kitobi ayni chorda, oldin kitob berilgan, so'ng muddat o'tishi bilan qalblari qotib qolgan ko'plari fosiq bo'lganlarga o'xshamaslik vaqti kelmadimi?!» degan. (16-oyat).
Inson qalbi tez o'zgaruvchan narsadir. Arab tilida «qalb» so'zi o'zgarish, aylanish kabi ma'nolarni ham anglatadi. Qur'oni Karim qalbning tez o'zgaruvchanligini tez-tez eslatib turadi. Ushbu oyat ham shunday eslatmalardan biridir. Inson tez-tez Allohning zikrini qilib tursa, qalbi yumshaydi, muloyim bo'ladi, his qilish malakasi oshadi. 

«Iymon keltirganlar uchun Allohning zikriga va nozil bo'lgan haqqa qalblari yumshash» oyatdagi «nozil bo'lgan haq» Qur'oni Karimdir. Demak, uni tilovat qilish, yodlash, o'rganish, unga amal qilish inson qalbini yumshatadi. Agar Alloh tez-tez eslab turilmasa, Qur'on va shariatdan, din ta'limotlaridan uzoqlashilsa, inson qalbini mog'or bosadi, uning bag'ri toshga aylanadi, unga Allohning zikri ham, diniy ta'limotlar ham ta'sir qilmaydigan bo'lib qoladi. Lekin qotib qolgan qalblardan umid uzmaslik kerak. Allohning O'ziga hamma narsa oson. U xuddi qurib-qaqshagan yerni jonlantirganidek, mog'or bosib, qotib ketgan qalbni ham yumshata oladi. Alloh taolo «Anfol» surasida:


«Albatta, Alloh zikr qilinsa, qalblari larzaga keladigan, ularga oyatlari tilovat etilsa, iymonlarini ziyoda qiladigan va Robbilariga tavakkul qiladiganlargina mo'minlardir», degan. (2-oyat).

Inson hamisha yaratgan Parvardigorga muhtoj, Uning rahmat va mag'firatiga umidvor. Odamizod hayotdagi turli voqea-hodisalar, mushkullik va sinoatlar, balo-ofatlar qarshisida ojiz qolganida darrov duoga qo'l ochadi, Robbiga iltijo qilib, undan madad va najot so'raydi. Zikrning doirasi tasbih, tahlil, takbir yoki shularga o'xshash narsalar bilan chegaralanib qolmagan, balki Allohning toati uchun bo'lgan har bir amal Allohni zikr qilish hisoblanadi. (Tasbih – «Subhonallohi», tahmid – «Alhamdu lillahi», tahlil – «Laa ilaha illalloh», takbir – «Allohu akbar» deb aytishdir.) Said ibn Jubayr va boshqa ulamolar aytishadi: «Halol-harom hukmlari zikr etilgan majlislar, oldi-sotdi, namoz o'qish, ro'za tutish, nikoh qilish, taloq qo'yish, hajga borish va shunga o'xshash masalalardan so'z borgan barcha yig'inlar zikr majlislaridir». Mujohid esa: «Yonboshlaganida, o'tirganida, tik turganida Allohni zikr qilmagan erkak yoki ayol haqiqiy zokir bo'la olmaydi», deganlar. Ato roziyallohu anhu aytadilar: «Kim besh vaqt namozni haqlarini ado etib o'qisa, Allohning oyatidagi zikr qiluvchilar sirasiga kiradi». Abu Said Xudriy roziyallohu anhudan rivoyat qilinadi: Rasululloh sollallohu alayhi vasallam: «Agar kishi kechasi ahlini uyg'otib, birgalikda ikki rak'at namoz o'qishsa, ko'p zikr qiluvchi erkak va ayollardan deb yoziladi», dedilar. Bu hadis mashhurdir. Abu Dovud, Nasaiy, Ibn Moja rivoyatlari. Shayx Abu Amr ibn Saloh roziyallohu anhudan: «Qanday qilib kishi zokir bandaga aylanishi mumkin?» deb so'rashganida, u zot: «Sobit bo'lgan ma'sur (ya'ni, Payg'ambarimizdan naql etilgan) zikrlarni tong otganida, kechqurun, kunduzi, yarim kechasi va har turli holatlarda doimiy o'qib yursa, ana shunda oyatda kelgan ko'p zikr qiluvchilar qatoriga qo'shiladi», deb javob berdilar. Duo ham bir ibodat, insonning Alloh bilan orasini bog'lovchi bir rishta. Duo-butun olamlarning Parvardigorini zikr etish va bu orqali Uning roziligini topish, savob va ajrga musharraf bo'lish. Mo'minlarning tiriklar va o'liklar haqqiga qilgan duolari Alloh huzurida maqbul va mahbubdir.

«(Ey Muhammad alayhissalom), bandalarim sizdan Men haqimda so'rasalar, Men (ularga) yaqinman. Menga duo qilgan paytlarida duogo'ylarning duosini ijobat qilaman».
(Baqara surasi, 186 oyat)

Yana bir oyati karimada Alloh taolo aytadi:

“Robbingizni qo'rquv va umid ila duo qiling. Shubhasiz muhsinlarga Allohning rahmati yaqindir”. (A'rof surasi, 56 oyat)

Duo qilishning fazilatlari va qoidalari haqida Payg'ambarimiz Muhammad sollallohu alayhi vasallamdan bir necha hadisi shariflar vorid bo'lganki, ulardan ayrimlarini quyida keltirib o'tamiz:

Ya'ni: Albatta Alloh taolo saxiy va hayo egasi. U O'zi uchun qo'llarini ko'tarib, duo qilib turgan kishini umidsiz, qup-quruq qaytarmoqlikdan hayo qiladi.

Ya'ni: Alloh duolarimni qabul etadi, deb ishongan holingizda duo qiling. Chunki Alloh taolo g'ofil va mashg'ul qalbning duosini qabul etmaydi.

Ya'ni: Kimni g'am-tashvish, mashaqqat paytida duosi Alloh tarifidan ijobat qilinmog'i xursand etsa, farovonlik paytida duoni ko'paytirsin.

Ya'ni: Muhammad alayhissalom va ahli baytlariga salovot aytilmaguncha duo Allohdan to'silgan bo'ladi.Ya'ni: Kaftlaringizning ichini qilib Allohga duo qiling, ustini qilib duo etmang va duodan forig' bo'lsangiz, qo'llaringizni yuzga surting. 

Duolar boshga tushgan musibatni daf qiladi, kelajakda kelishi mumkin bo'lgan balolarning oldini oladi, dunyo va oxirat ne'matlariga erishishda foydasi tegadi. 

Oyati karima va hadisi shariflarda bir mo'minning boshqa bir mo'min birodariga, farzandning ota-ona xaqqiga, ota-onaning esa farzandga qilgan duosining foydalari zikr etilgan. Musulmonning duosi hech qachon rad etilmaydi. Alloh taolo uning tilagan narsasini darhol yoki kechroq ato etadi, yoki oxiratga qoldiradi yoxud undan bir yomonlikni, boshiga kelayotgan bir baloni daf etadi. Duolarning qabul bo'lishi esa bandasining iymoniga, Allohning amr va taqiqlariga qanchalik amal qilayotganiga, ixlos va xulqiga bog'liqligini unutmaslik kerak.

Ushbu kitobga Sarvari koinot Muhammad alayhissalomdan, u zotning as'hoblaridan rivoyat qilingan sahih duolar jamlandiki, musulmonlar undan manfaatlanib duolarni, Allohning zikrini ko'paytirsalar, ikki dunyo saodatiga erishgaylar, inshaalloh. Parvardigor barchalarimizni O'zining zikrini tildan qo'ymaydigan solih bandalaridan qilsin! Omiyn""",
    },
    {
      "name": "Uyqudan uyg'onganda",
      "manosi":
          """Huzayfa ibn Yamon roziyallohu anhu va Abu Zarr roziyallohu anhudan rivoyat qilinadi. Rasululloh sollallohu alayhi vasallam to'shaklariga yotsalar,
بِاسْمِكَ اللهمَّ أَحْيَا وَأَمُوتُ
 «Bismikallohumma ahya va amutu», deb aytganlar. (Ma'nosi: Ey Rabbim, Sening isming bilan tirilaman va o'laman.)

Uyg'onganlarida:

الْحَمْدُ للهِ الَّذِي أَحْيَانَا بَعْدَ مَا أَمَاتَنَا وَإِلَيْهِ النُّشُورُ
 «Alhamdu lillahillaziy ahyana ba'da ma amatana va ilayhin nushur», deb aytar edilar. (Ma'nosi: Bizni o'ldirgandan keyin tiriltirgan Allohga hamd bo'lsin. 
Va biz Ungagina qaytamiz.) Imom Buxoriy rivoyatlari."""
    },
    {
      "name": "Juma tongida",
      "manosi":
          """
Anas roziyallohu anhudan rivoyat qilinadi,
Rasululloh sollallohu alayhi vasallam: «Kim juma kuni bomdod namozidan oldin:

أسْتَغْفِرُ اللهَ الَّذِي لاَ إِلَهَ إِلاَّ هُوَ الْحَيُّ القَيُّومُ وَأَتُوبُ إِلَيْهِ

«Astag'firullohallaziy la ilaha illa huval hayyul qoyyum va atubu ilayh», deb uch marta aytsa, Alloh taolo uning gunohlarini dengiz ko'pigicha bo'lsa ham, kechirib yuboradi», dedilar.
(Ma'nosi: Hay va qayyum sifatli Zotdan boshqa iloh yo'q va Unga istig'for aytaman, Unga tavba qilaman.) Ibn Sunniy rivoyatlari."""
    },
    {
      "name": "Tong va kechqurunda",
      "manosi":
          """
Abu Hurayra roziyallohu anhudan rivoyat qilinadi: Rasululloh sollallohu alayhi vasallam: «Kim ertalab yoki kechqurun:

سُبْحَانَ اللهِ وَبِحَمْدِهِ
 «Subhanallohi va bihamdihi», (Allohga hamd aytish bilan Uni aybu nuqsonlardan poklab yod etaman), deb yuz marta aytsa, qiyomat kuni biror kishi undan afzal bo'lmaydi. Faqat ana shu kishi aytganidek yoki undan oshirib aytsagina, bo'lishi mumkin», dedilar. Imom Muslim rivoyatlari.
Abu Dovudning rivoyatlarida:

سُبْحَانَ اللهِ العَظِيمِ وَبِحَمْدِهِ
 «Subhanallohil 'aziym va bihamdihi», deb kelgan. Rasululloh sollallohu alayhi vasallam qizlarining biridan rivoyat qilinadi. U zot qizlariga tong otganida:

سُبْحَانَ اللهِ وَبِحَمْدِهِ لاَ قُوَّةَ إِلاَّ بِاللهِ مَا شَاءَ اللهُ كَانَ وَمَا لَمْ يَشَأْ لَمْ يَكُنْ، أَعْلَمُ أَنَّ اللهَ عَلَى كُلِّ شَيْءٍ قَدِيرٌ، وَأَنَّ اللهَ أَحَاطَ بِكُلِّ شَيْءٍ عِلْمًا
 «Subhanallohi va bihamdihi, la quvvata illa billahi mashaallohu kana va ma lam yasha lam yakun. A'lamu annalloha 'ala kulli shayin qodiyr. Va annalloha qod ahato bikulli shayin 'ilma», deb aytishni o'rgatar edilar. Chunki bu kalimalarni tong otganida aytgan kishi kech kirgunicha muhofaza qilinadi. Kech kirganida aytsa, tong otgunicha muhofaza etiladi. (Ma'nosi: Allohga hamd aytish bilan Uni poklab yod etaman. Allohdan boshqada quvvat yo'q. Alloh xohlagan narsa bo'ladi. Xohlamagan narsa bo'lmaydi. Bilamanki, Alloh har bir narsaga qodirdir. Va, albatta, Alloh har bir narsani ilmi bilan ihota qilgandir.) Abu Dovud rivoyatlari """
    },
    {
      "name": "Uxlash uchun to'shakka yotganda",
      "manosi":
          """
Abu Hurayra roziyallohu anhudan rivoyat qilinadi: Rasululloh sollallohu alayhi vasallam: «Kishi to'shakka yotayotganida ko'rpa va izorini qoqib tashlasin. Chunki uning orasida nima borligini bilmaydi. So'ng:

بِاسْمِكَ رَبِّي وَضَعْتُ جَنْبِي وَبِكَ أَرْفَعُهُ إِنْ أَمْسَكْتَ نَفْسِي فَارْحَمْهَا وَإِنْ أرْسَلْتَهَا فَاحْفَظْهَا بِمَا تَحْفَظُ بِهِ عِبَادَكَ الصَّالِحِينَ
 «Bismika robbiy vazo'tu jambiy va bika arfa'uhu, in amsakta nafsiy farhamha va in arsaltaha fahfazha bima tahfazu bihi 'ibadakas solihiyn», deb aytsin», dedilar.
(Ma'nosi: Ey Rabbim, Sening isming bilan yotdim va Sening isming bilan turaman. Agar mening ruhimni olsang, unga rahm qil. Agar uni qo'yib yuborsang, xuddi solih bandalaringni saqlaganingdek, uni ham hifzu himoyangga ol.) Imom Buxoriy va Muslim rivoyatlari.
Oisha roziyallohu anho aytadilar: «Rasululloh sollallohu alayhi vasallam to'shaklariga yotsalar, qo'llariga suflab, ikkita «Qul a'uzu»ni o'qir, so'ng tanalariga surtar edilar». Imom Buxoriy va Muslim rivoyatlari."""
    },
    {
      "name": "Tahorat qilganda",
      "manosi":
          """Umar ibn Xattob roziyallohu anhudan rivoyat qilinadi: Rasululloh sollallohu alayhi vasallam: «Kim tahorat qilib bo'lib:

أَشْهَدُ أَنْ لاَ إِلَهَ إِلاَّ الله وَحْدَهُ لاَ شَرِيكَ لَهُ وَأَشْهَدُ أَنَّ مُحَمَّدًا عَبْدُهُ وَرَسُولُهُ

 «Ashhadu anla ilaha illallohu vahdahu la shariyka lahu va ashhadu anna Muhammadan 'abduhu va rosuluhu», desa, unga jannatning sakkizta eshigi ochilib, xohlaganidan kiraveradi», dedilar. Imom Muslim rivoyatlari."""
    },
    {
      "name": "Masjidga kelayotganda",
      "manosi":
          """Ibn Abbos roziyallohu anhudan rivoyat qilinadi: U zot xolalari Maymuna roziyallohu anhuning uylarida tunab qolganlarida, Rasululloh sollallohu alayhi vasallamning quyidagi ishlariga guvoh bo'lganini aytadilar: «Nabiy sollallohu alayhi vasallam muazzinning bomdodga aytgan azonini eshitdilar, so'ng namozga ketaturib, quyidagi duoni o'qidilar:

اللهُمَّ اجْعِلْ فِي قَلْبِي نُورًا وَفِي لِسَانِي نُورًا وَاجْعَلْ فِي سَمْعِي نُورًا وَاجْعَلْ فِي بَصَرِي نُورًا وَاجْعَلْ مِنْ خَلْفِي نُورًا وَمِنْ أَمَامِي نُورًا وَاجْعَلْ مِنْ فَوقِي نُورًا وَمِنْ تَحْتِي نُورًا، اللهُمَّ اعْطِنِي نُورًا

 «Allohummaj'al fiy qolbiy nuron va fiy lisaniy nuron vaj'al fiy sam'iy nuron vaj'al fiy basoriy nuron vaj'al min xolfiy nuron va min amamiy nuron vaj'al min favqiy nuron va min tahtiy nuron, Allohumma'tiniy nuro».

(Ma'nosi: Ey Rabbim, qalbimda nur qil, tilimda nur qil, qulog'imda nur qil, ko'zimda nur qil, orqamdan nur qil, oldimdan nur qil, ustimdan nur qil, ostimdan nur qil, ey Rabbim, menga nur ato et). Imom Muslim rivoyatlari."""
    },
    {
      "name": "Azon va iqomat eshitganda",
      "manosi":
          """ Abu Said Xudriy roziyallohu anhudan rivoyat qilinadi: Rasululloh sollallohu alayhi vasallam: «Azonni eshitganinglarda muazzin nima desa, o'shani aytinglar», dedilar. Imom Buxoriy va Muslim rivoyatlari.

Azonning hammasini eshitib bo'lganidan keyin Rasulullohga salovot aytib, ortidan mana bu duoni o'qiydi: Jobir roziyallohu anhudan rivoyat qilinadi: Rasululloh sollallohu alayhi vasallam: Kim azonni eshitgan paytida

اللهُمَّ رَبَّ هَذِهِ الدَّعْوَةِ التَّامَّةِ وَالصَّلاَةِ القَائِمَةِ آتِ مُحَمَّدًا الوَسِيلَةَ وَالفَضِيلَةَ وَابْعَثْهُ مَقَامًا مُحْمُودًا الَّذِي وَعَدْتَهُ

 «Allohumma robba hazihid da'vatit tammah vassolatil qoimah, ati Muhammadanil vasiylata val faziylah vab'as'hu maqomam mahmudanillaziy va'adtah», deb aytsa, Qiyomat kuni unga shafoat bo'ladi”, dedilar.

(Ma'nosi: Ey bu komil duoning va qoim bo'lgan namozning egasi - Allohim, Muhammadga vasila va fazilat ber, u zotni va'da qilganing maqtovli maqomda tiriltir), deb so'ngra xohlaganicha dunyoviy va uxroviy duolarni qilaveradi.) Abu Dovud rivoyatlari."""
    },
    {
      "name": "Masjidga kirayotganda va chiqayotganda",
      "manosi":
          """Abu Humayd yoki Abu Usaydlardan rivoyat qilinadi: “Rasululloh sollallohu alayhi vasallam aytdilar: «Agar birortangiz masjidga kirsa, Rasululloh sollallohu alayhi vasallamga salom aytib, so'ng:

اللهُمَّ افْتَحْ لِي أبْوَابَ رَحْمَتِكَ
«Allohummaftah liy abvaba rohmatik», deb aytsin.

(Ma'nosi: Ey Rabbim, bizga rahmat eshiklarini ochgin)

Chiqqanida esa:

اللهُمَّ إِنِّي أَسْأَلُكَ مِنْ فَضْلِكَ

 «Allohumma inniy as`aluka min fazlik», desin».

(Ma'nosi: Ey Rabbim, Sening fazlingni so'rayman.)

Bu hadisni Imom Muslim rivoyat qilganlar. Lekin u zotning rivoyatlarida «Rasulullohga salom aytsin», degan lafz yo'q."""
    },
    {
      "name": "Hojatxonaga kirayotganda",
      "manosi":
          """Anas roziyallohu anhudan rivoyat qilinadi: Rasululloh sollallohu alayhi vasallam hojatxonaga kirayotganlarida:

اللهُمَّ إِنَّي أَعُوذُ بِكَ مِنَ الْخُبْثِ وَالْخَبَائِثِ

«Allohumma inniy a'uzu bika minal xubsi val xobais» duosini o'qir edilar».

(Ma'nosi: Ey Rabbim, erkak va ayol shaytonning yomonligidan panoh tilayman.) Imom Buxoriy va Muslim rivoyatlari."""
    },
    {
      "name": "Hojatxonadan chiqayotganda",
      "manosi":
          """Rasululloh sollallohu alayhi vasallam hojatxonadan chiqqanlarida:

غُفْرَانَكَ، الْحَمْدُ للهِ الَّذِي أَذْهَبَ عَنِّي الأَذَى وَعَافَانِي

«g'ufronaka» (Sening mag'firatingni so'rayman) va «alhamdu lillahillaziy azhaba 'annil aza va 'afaniy» (mendan aziyatlarni ketkazib, ofiyatda qilgan Allohga hamd bo'lsin), deb aytar edilar. Avvalgisini Abu Dovud va Termiziy, keyingisini Nasaiy va Ibn Mojalar rivoyat qilishgan."""
    },
    {
      "name": "G'am yoki tashvish yetganida",
      "manosi":
          """Abu Muso Ash'ariy roziyallohu anhudan rivoyat qilinadi: Rasululloh sollallohu alayhi vasallam: «Kimga g'am-tashvish yetsa, ushbu kalimalar bilan duo qilsin, deganlarida, bir kishi: «Ey Rasululloh mana shu kalimalardan bebahra qolgan kishi xasoratdami» dedi, Rasululloh sollallohu alayhi vasallam: «Ha», deb javob berdilar. So'ngra, «Bu kalimalarni o'zinglar aytib, boshqalarga ham o'rgatinglar. Kim bir narsa talabida ana shu kalimalarni aytsa, Alloh undan xafalikni ketkazib, xursandchiligini ziyoda qiladi», deb o'sha kalimalarni aytdilar:

 

اللهُمَّ إنِّي عَبْدُكَ ابْنُ عَبْدِكَ ابْنُ أَمَتِكَ نَاصِيَتِي بِيَدِكَ مَاضٍ فِيَّ حُكْمُكَ عَدْلٌ فِيَّ قَضَاؤُكَ؛ أَسْأَلُكَ بِكُلِّ اسْمٍ هُوَ لَكَ سَمَّيْتَ بِهِ نَفْسَكَ أَوْ أَنْزَلْتَهُ فِي كِتَابِكَ أَوْ عَلَّمْتَهُ أَحَدًا مِنْ خَلْقِكَ أوِ اسْتَأْثَرْتَ بِهِ فِي عِلْمِ الغَيْبِ عِنْدَكَ أَنْ تَجْعَلَ القُرْآنَ نُورَ صَدْرِي وَرَبِيعَ قَلْبِي وَجِلاَءَ حُزْنِي وَذَهَابَ هَمِّي.

«Allohumma inniy 'abduka, ibnu 'abdika, ibnu amatika, nasiyatiy biyadik, mazin fiyya hukmuk, 'adlun fiyya qozouk, as`aluka bikulli ismin huva laka sammayta bihi nafsaka av anzaltahu fi kitabika av 'allamtahu ahadan min xolqika av ista`sarta bihi fiy 'ilmil g'oybi 'indaka an taj'alal Qur'ana nuro sodriy va robiy'a qolbiy va jilaa huzniy va zahaba hammiy».

(Ma'nosi: Men Sening qulingman, qulingning o'g'liman, cho'ringning zurriyotiman. Peshonam Sening qo'lingda. Hukming mening ustimda joriydir. Sening hukming odildir. O'zingni nomlagan yoki kitobingda nozil qilgan yoki xalqingdan biror kishiga o'rgatgan yoki g'ayb ilmingda saqlab qo'ygan ismlaring ila so'raymanki, Qur'onni dilimning nuri, qalbimning bahori, mahzunligimni arituvchi va g'amimni ketkizuvchi qil). Ibn Sunniy rivoyatlari."""
    },
    {
      "name": "Qiyin ahvolga tushib qolganda",
      "manosi": """ 

Ali roziyallohu anhudan rivoyat qilinadi: Rasululloh sollallohu alayhi vasallam menga: «Ey Ali, qiyin ahvolga tushib qolganda aytiladigan kalimalarni o'rgataymi?» dedilar. «Alloh meni sizga fido qilsin, o'rgating», dedim. Rasululloh sollallohu alayhi vasallam: «Agar qiyin ahvolga tushib qolsang,

بِسْمِ اللهِ الرَّحْمَنِ الرَّحِيمِ، وَلاَ حَولَ وَلاَ قُوَّةَ إلاَّ بِاللهِ العَلِيِّ العَظِيمِ

«Bismillahir rohmanir rohiym. Va la havla va la quvvata illa billahil 'aliyyil 'aziym», deb ayt. Chunki Alloh mana shu duo bilan xohlaganicha, turli balolardan xalos qiladi», dedilar». Ibn Sunniy rivoyatlari."""
    },
    {
      "name": "Kasal bo'lganda",
      "manosi":
          """Oisha roziyallohu anhodan rivoyat qilinadi: Rasululloh sollallohu alayhi vasallamga birov bir narsadan - chaqami, jarohatmi - shikoyat qiladigan bo'lsa, ko'rsatkich barmoqlarini yerga qo'yib, so'ngra ko'tarib, quyidagi duoni o'qir edilar:

بِسْمِ اللهِ تُرْبَةُ أرْضِنَا بِرِيقَةِ بَعْضِنَا يُشْفَى بِهِ سَقِيمُنَا بِإِذْنِ رَبِّنَا

«Bismillahi turbatu arzina biriyqoti ba'zina yushfa bihi saqiymuna biizni robbina».

(Ma'nosi: Allohning ismi bilan, yerlarimizning tuprog'i bilan, ba'zilarimizning tupugi bilan Rabbimizning izni ila kasallarimiz shifo topadi.) Imom Buxoriy, Muslim, Abu Dovud va boshqalar rivoyat qilishgan.

Oisha roziyallohu anhodan rivoyat qilinadi: Rasululloh sollallohu alayhi vasallam ahllaridan ba'zilariga o'ng qo'llarini surtib, panoh tilab, quyidagi duoni o'qirdilar:

اللهُمَّ رَبَّ النَّاسِ أذْهِبِ البَأْسَ اشْفِ أنْتَ الشَّافِي لاَ شِفَاءَ إِلاَّ شِفَاؤُكَ شِفَاءً لاَ يُغَادِرُ سَقَمًا

«Allohumma robban nasi azhibil ba`sa ishfi anta shafiy la shifaa illa shifauka shifaan la yug'odiru saqoma».

(Ma'nosi: Allohim, Sen insonlarning rabbisan, qiyinchiliklarni ketkaz, shifo ber, Sen shifo beruvchisan. Sening shifoingdan boshqa shifo yo'q. Sen bergan shifo birorta ham kasallik qoldirmaydi.) Imom Buxoriy va Muslim rivoyatlari."""
    },
    {
      "name": "Janoza duosi",
      "manosi":
          """اللهُمَّ اغْفِرْ لِحَيِّنَا وَمَيِّتِنَا وَشَاهِدِنَا وَغَائِبِنَا وَصَغِيرِنَا وَكَبِيرِنَا وَذَكَرِنَا وَأُنْثَانَا. اللهُمَّ مَنْ احْيَيْتَهُ مِنَّا فَأحْيِهِ عَلَى الإِسْلاَمِ وَمَنْ تَوَفَّيْتَهُ مِنَّا فَتَوَفَّهُ عَلَى الإِيْمَانِ؛ اللهُمَّ لاَ تَحْرِمْنَا أجْرَهُ وَلاَ تَفْتِنَّا بَعْدَهُ

«Allohummag'fir lihayyina va mayyitina va shahidina va g'oibina va sog'iyrina va kabiyrina va zakarina va unsana. Allohumma man ahyaytahu minna faahyihi 'alal islam va man tavaffaytahu minna fatavaffahu 'alal iyman. Allohumma la tahrimna ajrohu va la taftinna ba'dahu».

(Ma'nosi: Ey Rabbim, tirigu o'ligimizni, hoziru g'oyibimizni, kichigu kattamizni, erkagu ayolimizni mag'firat qil. Ey Rabbim, kimimizni hayotda qoldiradigan bo'lsang, uni Islomda qil, kimimizni o'ldiradigan bo'lsang, uni iymon bilan vafot ettir. Bizni uning ajridan mahrum qilma. Undan keyin bizni fitnaga solma.)

Agar mayyit yosh bola bo'lsa, quyidagi duoni o'qiydi:

اللهُمَّ اجْعَلْهُ لَهُمَا فَرَطًا وَاجْعَلْهُ لَهُمَا سَلَفًا وَاجْعَلْهُ لَهُمَا ذُخْرًا وَثَقِّلْ بِهِ مَوَازِينَهُمَا وَأَفْرِغِ الصَّبْرَ عَلَى قُلُوبِهِمَا وَلاَ تَفْتِنْهُمَا بَعْدَهُ وَلاَ تَحْرِمْهُمَا أَجْرَهُ

«Allohummaj'alhu lahuma farotan vaj'alhu lahuma salafan vaj'alhu lahumo zuhron va saqqil bihi mavaziynahuma va afrig'is sobro 'ala qulubihima va la taftinhuma ba'dahu va la tahrimhuma ajrah».

(Ma'nosi: Allohim, bu go'dakni ota-onalari uchun ajr, fazl va zahira qil. U sababli ota-onasining tarozilarini og'ir qil, qalblariga sabr yog'dir. Undan so'ng ularni fitnaga solma, ularni uning ajridan mahrum qilma.)"""
    },
    {
      "name": "Biror kishi bilan ko'rishganda",
      "manosi":
          """Anas roziyallohu anhudan rivoyat qilinadi: Rasululloh sollallohu alayhi vasallam biror kishining qo'lini ushlasalar,

اللهُمَّ آتِنَا فِي الدُّنْيَا حَسَنَةً وَفِي الآخِرَةِ حَسَنَةً وَقِنَا عَذَابَ النَّارِ

«Allohumma atina fid-dunya hasanatan va fil axiroti hasanatan vaqina azaban-nar», deb aytmasdan ajralmasdilar. Ibn Sunniy rivoyatlari."""
    },
    {
      "name": "Mayyitni qabrga qo'yayotganda",
      "manosi":
          """Ibn Umar roziyallohu anhudan rivoyat qilinadi: Rasululloh alayhissalom mayyitni qabrga qo'yayotganlarida:

بِسْمِ اللهِ وَعَلَى سُنَّةِ رَسُولِ اللهِ صَلَّى اللهُ عَلَيْهِ وَسَلَّمَ

«Bismillahi va 'ala sunnati rosulillah», deb aytardilar.

(Ma'nosi: Allohning ismi bilan, Rasulullohning sunnatlariga muvofiq.) Abu Dovud, Termiziy, Bayhaqiylar rivoyati. (Ba'zi rivoyatda «'ala sunnati»ning o'rniga «'ala millati» bo'lib kelgan.)"""
    },
    {
      "name": "Ikki hayit namozida aytiladigan takbir",
      "manosi":
          """اللهُ أَكْبَرُ اللهُ أَكْبَرُ اللهُ أَكْبَرُ لاَ إِلَهَ إِلاَّ اللهُ وَاللهُ أَكْبَرُ اللهُ أَكْبَرُ وَللهِ الْحَمْدُ

«Allohu akbar Allohu akbar, Allohu akbar, la ilaha illallohu vallohu akbar, Allohu akbar va lillahil hamd».

(Ma'nosi: Alloh ulug'dir, Alloh ulug'dir, Alloh ulug'dir. Allohdan boshqa iloh yo'q. Alloh ulug'dir, Alloh ulug'dir. Allohga hamd bo'lsin.)"""
    },
    {
      "name": "Iftor paytida",
      "manosi":
          """Muoz ibn Zuhra roziyallohu anhudan rivoyat qilinadi: Rasululloh sollallohu alayhi vasallam iftor qilsalar:

اللهُمَّ لَكَ صُمْتُ وَعَلَى رِزْقِكَ أَفْطَرْتُ

«Allohumma laka sumtu va 'ala rizqika aftortu», deb aytardilar».

(Ma'nosi: Allohim, Sen uchun ro'za tutdim va Sen bergan rizq ila iftor qildim.) Abu Dovud mursal holatda rivoyat qilganlar."""
    },
    {
      "name": "Qadr kechasida",
      "manosi":
          """Oisha roziyallohu anho: «Ey Rasululloh (sollallohu alayhi vasallam), agar Laylatul qadr, ya'ni qadr kechasi ekanini bilsam, nima deb aytaman», deb so'radilar, shunda Rasululloh sollallohu alayhi vasallam:

اللهُمَّ إِنَّكَ عَفُوٌّ تُحِبُّ العَفْوَ فَاعْفُ عَنِّي

«Allohumma innaka 'afuvvun, tuhibbul 'afva fa'fu 'anniy», deb ayt», dedilar.

(Ma'nosi: Ey Rabbim, Sen afv qilguvchisan va afv qilishni yaxshi ko'rasan. Meni afv et.) Imom Termiziy, Nasaiy, Ibn Moja rivoyatlari."""
    },
    {
      "name": "Haj uchun ehromga kirganda",
      "manosi":
          """Kim ehrom kiymoqchi bo'lsa, avval tahorat oladi, so'ng g'usl qilib, izor va ridosini kiyadi. Tahorat, g'usl va kiyim kiyishdagi duolarni oldingi boblarda zikr qildik, o'shalarni aytadi. Keyin ikki rakat namoz qiydi. Birinchi rakatda «Qul ya ayyuhal kafirun»ni, ikkinchi rakatida «Qul huvallohu ahad»ni o'qiydi. Namozdagi zikrlarni aytadi. Namozni tugatganidan keyin xohlaganicha duo qiladi.

Agar ehrom kiyishni xohlasa, qalbi bilan niyat qilib, ushbu duolarni o'qiydi: «Navvaytul hajja va ahramtu bihi lillahi azza va jalla».

(Ma'nosi: Hajni niyat qilib, Alloh azza va jalla yo'lida ehrom kiydim.)

Yoki: «Allohumma inniy uriydul hajja fayassirhu liy va taqobbalhu minniy».

(Ma'nosi: Ey Rabbim, haj qilishni xohlayman, uni menga oson qilib, mendan qabul et.)"""
    },
    {
      "name": "Safarga chiqayotganda",
      "manosi":
          """Abdulloh ibn Umar roziyallohu anhudan rivoyat qilinadi: Rasululloh sollallohu alayhi vasallam safarga chiqadigan bo'lib, ulovlariga o'rnashib olganlaridan keyin uch marta takbir aytar, so'ngra

سُبْحَانَ الَّذِي سَخَّرَ لَنَا هَذَا وَمَا كُنَّا لَهُ مُقْرِنِيْنَ، وَإِنَّا إلَى رَبِّنَا لَمُنْقَلِبُونَ. اللهُمَّ إِنَّا نَسْأَلُكَ فِي سَفَرِنَا هَذَا البِرَّ وَالتَّقْوَى وَمِنَ العَمَلِ مَا تَرْضَى، اللهُمَّ هَوِّنْ عَلَيْنَا سَفَرَنَا هَذَا، وَاطْوِعَنَّا بُعْدَهُ. اللهُمَّ أَنْتَ الصَّاحِبُ فِي السَّفَرِ وَالْخَلِيْفَةُ فِي الأَهْلِ. اللهُمَّ إِنِّي أَعُوذُ بِكَ مِنْ وَعْثَاءِ السَّفَرِ وَكَآبَةِ الْمَنْظَرِ وَسُوءِ الْمُنْقَلَبِ فِي الْمَالِ وَالأَهْلِ

 

«Subhanallaziy saxxora lana haza va ma kunna lahu muqriniyn va inna ila robbina lamunqolibun. Allohumma inna nas'aluka fiy safarina haza al-birro vattaqva va minal 'amali ma tarzo, Allohumma havvin 'alayna safarana haza vatvi 'anna bu'dahu, Allohumma antas sohibu fissafari valxaliyfatu fil ahli. Allohumma inniy a'uzu bika min va'sois safari va kaobatil manzari va suv‘il munqolabi fil mali val ahli», deb aytardilar.
(Ma'nosi: «Bizlarga bu (kema yoki ot-ulov)ni bo'ysundirib qo'ygan Zot (ya'ni, Alloh barcha aybu nuqsondan) pokdir. Biz o'zimiz bunga qodir emas edik. Shak-shubhasiz, bizlar (barchamiz) Rabbimizga qaytguvchidirmiz. Allohim, Sendan bu safarimizda yaxshilik va taqvoni hamda Sen rozi bo'ladigan amalni so'raymiz. Allohim, bu safarimizni bizga yengil qilib, uzoqligini yaqin qilgin. Allohim, safardagi yo'ldosh ham, xonadonda qoluvchi o'rinbosar ham o'zingdirsan. Allohim, men Sendan safar mashaqqatlaridan, mahzunlik manzarasi va molu-mulk, oilaga yetadigan ziyon-zahmatdan panoh berishingni so'rayman».)"""
    },
    {
      "name": "Safardan qaytganda",
      "manosi":
          """Agar safardan qaytsalar, yuqoridagi duoni aytib, quyidagilarni qo'shimcha qilardilar:

آيِبُونَ تَائِبُونَ عَابِدُونَ لِرَبِّنَا حَامِدُونَ

«Oyibuna, toibuna, obiduna, lirobbina hamiduna».

(Ma'nosi: «(Biz) qaytuvchi, tavba qiluvchi, ibodat qiluvchi va Rabbimizga hamd aytuvchilarmiz».) Imom Muslim rivoyatlari.

Abu Dovud rivoyatlarida esa: «Rasululloh sollallohu alayhi vasallam va askarlari agar balandlikka ko'tarilishsa, takbir, agar pastlikka tushishsa, tasbeh aytishar edi» qo'shimchasi keltirilgan."""
    },
    {
      "name": "Zam - zam suvni ichganda",
      "manosi": """Ibn Abbos roziyallohu anhu agar Zamzam suvini ichsalar:

اللهُمَّ إنِّي أَسْألُكَ عِلْمًا نَافِعًا وَرِزْقًا وَاسِعًا وَشِفَاءً مِنْ كُلِّ دَاءٍ

«Allohumma inniy as`aluka 'ilman nafi'an va rizqon vasi'an va shifaan min kulli dain», deb aytardilar.

(Ma'nosi: Allohim, men Sendan foydali ilm, keng rizq va har dardga shifo berishingni so'rayman.) Imom Hokim rivoyatlari."""
    },
    {
      "name": "Arofatda turganda",
      "manosi":
          """Rasululloh sollallohu alayhi vasallam aytdilar: «Duolarning eng yaxshisi arafa kunidagisidir. Men va mendan oldingi payg'ambarlar aytgan narsalarning eng yaxshisi:

لاَ إِلَهَ إِلاَّ اللهُ وَحْدَهُ لاَ شَرِيكَ لَهُ، لَهُ الْمُلْكُ وَلَهُ الْحَمْدُ وَهُوَ عَلَى كُلِّ شَيْءٍ قَدِيرٌ

«La ilaha illallohu vahdahu la shariyka lahu lahul mulku va lahul hamdu va huva 'ala kulli shay`in qodiyr»dir».

Ali roziyallohu anhudan rivoyat qilinadi: Rasululloh sollallohu alayhi vasallam arafa kuni o'sha joyda:

اللهُمَّ لَكَ الْحَمْدُ كَالَّذِي نَقُولُ وَخَيْرًا مِمَّا نَقُولُ؛ اللهُمَّ لَكَ صَلاَتِي وَنُسُكِي وَمَحْيَايَ وَمَمَاتِي وَإِلَيْكَ مَآلِي وَلَكَ رَبِّ تُرَاثِي؛ اللهُمَّ إِنِّي أَعُوذُ بِكَ مِنْ عَذَابِ القَبْرِ وَوَسْوَسَةِ الصَّدْرِ وَشَتَّاتِ الأَمْرِ؛ اللهُمَّ إِنِّي أَعُوذُ بِكَ مِنْ شَرِّ مَا تَجِيءُ بِهِ الرِّيحُ

 

«Allohumma lakal hamdu kallaziy naqulu va xoyron mimma naqulu, Allohumma laka solati va nusukiy va mahyaya va mamatiy va ilayka maaliy va laka robbi turosiy, Allohumma inniy a'uzu bika min 'azabil qobri va vasvasatis sodri va shattotil amri, Allohumma inniy a'uzu bika min sharri ma tajiy`u bihirriyhu», deb ko'p aytar edilar».

(Ma'nosi: Allohim, aytgan narsalarimizda va aytgan narsalarimizning yaxshisida Senga hamd bo'lsin. Ey Rabbim, namozim, hajim, hayotu mamotim Sen uchundir. Oqibatim va merosim ham Sengadir. Ey Rabbim, Sendan qabr azobidan, qalb vasvasasidan va ishlar har turli bo'lib ketishidan panoh tilayman. Allohim, Sendan noming ila shamol olib keladigan yomonlikdan ham panoh so'rayman.) Imom Termiziy rivoyatlari.

Arafa kuni hojilar Payg'ambarimiz aytgan ushbu duoni ko'p takrorlashadi, orada talbiya va boshqa duolarni ham aytishadi, bunda ham ixtiyor qilingan duo «Robbana atina fid dunya hasanatan va fil axiroti hasanatan va qina 'azaban nar»dir."""
    },
    {
      "name": "Vitirdagi qunut duosi",
      "manosi": """ 

اللهُمَّ إِنَّا نَسْتَعِينُكَ وَنَسْتَغْفِرُكَ وَنُؤْمِنُ بِكَ وَنَتَوَكَّلُ عَلَيْكَ وَنُسْنِي عَلَيْكَ الْخَيْرَ كُلَّهُ نَشْكُرُكَ وَلاَ نَكْفُرُكَ وَنَخْلَعُ وَنَتْرُكُ مَنْ يَفْجُرُكَ، اللهُمَّ إِيَّاكَ نَعْبُدُ وَلَكَ نُصَلِّي وَنَسْجُدُ وَإِلَيْكَ نَسْعَي وَنَحْفِدُ نَرْجُو رَحْمَتَكَ وَنَخْشَى عَذَابَكَ إِنَّ عَذَابَكَ بِالكُفَّارِ مُلْحِقٌ

Allohumma inna nasta'iynuka va nastag'firuka va nu`minu bika va natavakkalu 'alayka va nusniy 'alaykal xoyro kullah, nashkuruka va la nakfuruka va naxla'u va natruku may yafjuruk. Allohumma iyyaka na'budu va laka nusolliy va nasjudu va ilayka nas'a va nahfidu narju rohmataka va naxsha 'azabaka inna 'azabaka bilkuffari mulhiq».

(Ma'nosi: Ey Rabbim, Sening yordam berishingni, hidoyat qilishingni, gunohlarni kechishingni so'rayman. Senga tavba qildim, iymon keltirdim va Senga suyandim. Yaxshiliklarning barchasi bilan Seni sifatlaymiz. Senga shukr qilamiz, noshukrlik qilmaymiz. Senga fojirlik qilganlardan chetlashamiz. Ey Rabbim, Senga ibodat, namoz, sajda etamiz. Va Sening yo'lingda sa'y-harakat qilib, rahmatingni umid qilamiz. Azobingdan qo'rqamiz. Albatta, haq azobing kofirlarga ro'para qilinuvchidir.)"""
    },
    {
      "name": "Istig'for",
      "manosi":
          """"Ibn Mas'ud roziyallohu anhudan rivoyat qilinadi: Rasululloh sollallohu alayhi vasallam: «Kimki:

أَسْتَغْفِرُ اللهَ الَّذِي لاَ إِلَهَ إِلاَّ هُوَ الْحَيُّ القَيُّومُ وَأَتُوبُ إِلَيْهِ

«Astag'firullohallaziy la ilaha illa huval hayyul qayyum va atubu ilayhi», deb aytsa, (Alloh hatto) urushdan qochgandagi gunohini ham kechirib yuboradi», dedilar.

(Ma'nosi: Barhayot, tirik Allohdan avf etishini so'rayman va Unga tavba qilaman.) Abu Dovud va Termiziy rivoyatlari. Jobir ibn Abdulloh roziyallohu anhudan rivoyat qilinadi:

Bir kishi Rasululloh sollallohu alayhi vasallam huzurlariga kelib, «Voy gunohlarim, voy gunohlarim», deb ikki yoki uch marta aytdi. Rasululloh sollallohu alayhi vasallam unga:

اللَّهُمَّ مَغْفِرَتُكَ أَوْسَعُ مِنْ ذُنُوبِي وَرَحْمَتُكَ أَرْجَى عِنْدِي مِنْ عَمَلِي

«Allohumma mag'firatuka avsa'u min zunubiy va rohmatuka arja 'indiy min 'amaliy», deb ayt», dedilar. U bu duoni o'qidi. So'ngra Rasululloh sollallohu alayhi vasallam takrorla, dedilar. Bas, u takrorladi. So'ngra yana takrorla, dedilar. U yana takrorladi. Shunda Rasululloh sollallohu alayhi vasallam: «Tur, batahqiq mag'firat qilinding», dedilar.

(Ma'nosi: Allohim, mag'firating gunohimdan kengroqdir. Rahmating huzurimdagi amalimdan umidliroqdir.) Imom Hokim rivoyatlari.

Abu Umoma roziyallohu anhudan rivoyat qilinadi: Rasululloh sollallohu alayhi vasallam: «Albatta

يَا أَرْحَمَ الرَّاحِمِيْنَ

«Ya arhamar rohimiyn» («Ey rahm qiluvchilarning rahmlisi»), deb aytadigan kishilarga Alloh taoloning vakil qilingan farishtalari bordir. Kimki buni uch marta aytsa, farishtalar u uchun «Rahm qiluvchilarning rahmlisi (Alloh), Senga yuzlandi, bas, Sen undan so'ragin, deyishadi». Imom Hokim rivoyatlari."""
    },
    {
      "name": "Hamisha o'qib yuriladigan duolar",
      "manosi":
          """"Anas roziyallohu anhudan rivoyat qilinadi: Rasululloh sollallohu alayhi vasallamning ko'p (qilib yuradigan) duolari

اللَّهُمَّ آتِنَا فِي الدُّنْيَا حَسَنَةً وَفِي الآخِرَةِ حَسَنَةً وَقِنَا عَذَابَ النَّارِ

«Allohumma atina fid-dunya hasanatav vafil axirati hasanatav vaqina 'azaban-nar» edi.

(Ma'nosi: Parvardigoro, bizga bu dunyoda ham yaxshilik ato qil, oxiratda ham yaxshilik ato et va bizni do'zax azobidan asra.) Imom Buxoriy va Muslim rivoyatlari.

Ibn Mas'ud roziyallohu anhudan rivoyat qilinadi: Rasululloh sollallohu alayhi vasallam:

اللَّهُمَّ إِنِّي أَسْأَلُكَ الْهُدَى وَالتُّقَى وَالعَفَافَ وَالغِنَى

«Allohumma inniy as‘alukal huda vattuqo val 'afofa val g'ina», deb aytardilar

(Ma'nosi: Allohim, Sendan hidoyat, taqvo, iffat va boylik so'rayman.) Imom Muslim rivoyatlari.

Abdulloh ibn Amr ibn Oss roziyallohu anhudan rivoyat qilinadi: Rasululloh sollallohu alayhi vasallam

اللَّهُمَّ يَا مُصَرِّفَ القُلُوبِ صَرِّفْ قُلُوبَنَا عَلَى طَاعَتِكَ

«Allohumma ya musarrifal qulub sarrif qulubana 'ala to'atika», deb aytardilar.

(Ma'nosi: Ey qalblarni burib qo'yuvchi Allohim, qalbimizni toatingga burib qo'ygin.) Imom Muslim rivoyatlari.

Abdulloh ibn Amr ibn Oss roziyallohu anhudan rivoyat qilinadi: Abu Bakr Siddiq roziyallohu anhu Rasululloh sollallohu alayhi vasallamga «Menga bir duo o'rgatingki, u bilan namozimda iltijo qilayin», deganlarida, Rasululloh sollallohu alayhi vasallam: اللَّهُمَّ إِنِّي ظَلَمْتُ نَفْسِي ظُلْمًا كَثِيْرًا وَلاَ يَغْفِرُ الذُّنُوبَ إِلاَّ أَنْتَ فَاغْفِرْ لِي مَغْفِرَةً مِنْ عِنْدِكَ وَارْحَمْنِي إِنَّكَ أَنْتَ الغَفُورُ الرَّحِيْمُ

«Allohumma inniy zolamtu nafsiy zulman kasiyron vala yag'firuz zunuba illa anta fag'firliy mag'firatan min 'indika, varhamniy innaka antal g'ofurur rohiym», deb ayt, dedilar.

(Ma'nosi: Allohim, men nafsimga ko'p zulm qildim. Gunohlarni Sendan boshqasi kechira olmaydi. O'zingning huzuringdan bo'lgan mag'firat ila meni kechirgin. Va menga rahm qilgin, albatta Sen kechirguvchi, rahmli Zotsan). Imom Buxoriy va Muslim rivoyatlari.

Sa'd ibn Abu Vaqqos roziyallohu anhudan rivoyat qilinadi: Rasululloh sollallohu alayhi vasallamning huzurlariga bir a'robiy kelib, «Ey Allohning rasuli, menga bir kalom o'rgatingki, uni aytib yurayin», deganda, u zot:

لاَ إِلَهَ إِلاَّ اللهُ وَحْدَهُ لاَ شَرِيْكَ لَهُ اللهُ اكْبَرُ كَبِيْرًا وَالْحَمْدُ للهِ كَثِيْرًا سُبْحَانَ اللهِ رَبِّ العَالَمِيْنَ لاَ حَوْلَ وَلاَ قُوَّةَ إِلاَّ بِاللهِ العَزِيْزِ الْحَكِيمِ

«La ilaha illallohu vahdahu la shariyka lahu, Allohu Akbar kabiyron valhamdu lillahi kasiyron subhanallohi robbil olamiyna, la havla vala quvvata illa billahil azizil hakim».

(Ma'nosi: Yakka Allohdan boshqa iloh yo'q. Uning sherigi ham yo'q. Alloh ulug'larning ulug'idir. Allohga ko'p hamd bo'lsin. Olamlar Rabbi Allohni poklab yod eturman. Hakim, Aziz sifatli Allohdan boshqa biror o'zgartiruvchi ham, quvvat ham yo'q), deb ayt, dedilar.

A'robiy: «Bular Rabbim uchundir. Men uchun esa nima?» deganda, Rasululloh sollallohu alayhi vasallam

اللَّهُمَّ اغْفِرْ لِي وَارْحَمْنِي وَاهْدِنِي وَارْزُقْنِي وَعَافِنِي

«Allohumma ig'fir liy varhamniy vahdiniy varzuqniy va 'ofiniy», deb ayt, dedilar.

(Ma'nosi: Allohim, meni mag'firat qil, menga rahm qil, meni hidoyat et, meni rizqlantir va ofiyatda qil.) Imom Muslim rivoyatlari.

Oisha roziyallohu anhodan rivoyat qilinadi: Rasululloh sollallohu alayhi vasallam mana bu kalimalar bilan duo qilardilar:

اللَّهُمَّ إِنِّي أَعُوذُ بِكَ مِنْ فِتْنَةِ النَّارِ وَعَذَابِ النَّارِ وَمِنْ شَرِّ الغِنَى وَالفَقْرِ

«Allohumma inniy a'uzu bika min fitnatin nari va 'azobinnar va min sharril g'ina val faqri».

(Ma'nosi: Allohim, do'zax fitnasidan, do'zax azobidan, boylik va kambag'allik yomonliklaridan Sening noming ila panoh tilayman.) Abu Dovud, Termiziy, Nasaiy va Ibn Mojalar sahih isnod bilan rivoyat qilishgan.

Shahr ibn Huvshab roziyallohu anhudan rivoyat qilinadi: Bu zot Ummu Salama roziyallohu anhuga: «Ey mo'minlar onasi, Rasululloh sollallohu alayhi vasallam sizning huzuringizda bo'lganlarida eng ko'p qiladigan duolari qaysi edi?» deganlarida, Ummu Salama roziyallohu anhu: «Ko'p duolari

يَا مُقَلِّبَ القُلُوبِ ثَبِّتْ قَلْبِي عَلَى دِيْنِكَ

«Ya muqallibal qulub sabbit qolbiy 'ala diynik» edi», dedilar.

(Ma'nosi: Ey qalblarni o'zgartiruvchi, qalbimni diningda sobit qil.) Imom Termiziy rivoyatlari.

Sa'd ibn Abu Vaqqos roziyallohu anhudan rivoyat qilinadi: Rasululloh sollallohu alayhi vasallam: «Katta baliqning qornida Rabbilariga iltijo qilgan Zinnunning (Yunus alayhissalom) duolari

لاَ إِلَهَ إِلاَّ أَنْتَ سُبْحَانَكَ إِنِّي كُنْتُ مِنَ الظَّالِمِيْنَ

«La ilaha illa anta subhanaka inniy kuntu minaz zolimiyn», edi. Biror musulmon kishi mana shu kalimalar ila duo qilsa, ijobat etiladi», dedilar.

(Ma'nosi: Sendan boshqa iloh yo'q. Seni poklab yod eturman. Albatta men zolimlardan bo'ldim.) Imom Termiziy rivoyati."""
    },
  ];
}
